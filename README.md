# Docker alapok
## ITMP Klub képzés infotanároknak

**2024. június 8., szombat**

Az ősz beköszöntével egy régóta várt, nagyon izgalmas képzéssel jelentkezünk. Október 12-én, szombaton, az ITMP Klub keretében egy egynapos, Docker alapok képzést szervezünk, amelyen természetesen ingyenesen vehetnek részt klubtagjaink.
Talán eddig azt gondoltad, hogy a Docker csak a kigyúrt profik eszköze, ezért soha nem is próbálkoztál vele. Itt az idő, hogy leszámoljunk ezzel a kishitűséggel, és számodra is bebizonyítsuk, hogy a konténerek a Te mindennapjaidat is megkönnyítő természetes eszközzé válhatnak. Ebben vezető mentorként Hidvégi János, a Gdanskban Európa-bajnoki aranyérmet nyert egykori webfejlesztő versenyzőnk lesz a segítségünkre, aki ma már igazi feketeöves devopsosnak számít.
A konténerezés ma már elengedhetetlen eszköze a szoftverfejlesztésnek, és a Docker ebben úttörő szerepet tölt be. Az oktatás során lehetőséged lesz megismerni a Docker alapjait, megtanulni, hogyan lehet konténereket létrehozni, és megtapasztalni, milyen módon egyszerűsítheti a szoftverfejlesztést.

Az ismertetők és élő bemutatókon túl – ahogy azt már az ITMP-kurzusokon megszokhattátok – a gyakorlatban is kipróbálhatjátok a frissen megszerzett tudást. Ebben felkészült és lelkes mentoraink lesznek a segítségetekre.

**A továbbképzés időpontja:** 2024. október 12. (szombat) 9:00-15:00

**A továbbképzés formája:** online (Microsoft Teams meeting)

**A képzés tervezett tematikája és ütemezése:**

| Időpont       | Téma                                                                      |
|---------------|---------------------------------------------------------------------------|
| **09:00 - 09:15**   | Köszöntő, technikai információk                                          |
| **09:15 - 11:00**   | 1. modul - Docker Desktop telepítése, konténerek kezelése Docker környezetben |
| 09:00 - 09:45   | 1. modul elméleti áttekintés és demó - Hidvégi János |
| 09:45 - 10:45   | 1. modul workshop -kiscsoportos, mentorált gyakorlat |
| **10:45 - 11:00**   | Kávészünet                                                                |
| **11:00 - 13:30**   | 2. modul - Alkalmazások dockerizálása, saját docker image készítése |
| 11:00 - 11:30   | 2. modul elméleti áttekintés és demó - Hidvégi János |
| 11:30 - 12:30   | 2. modul workshop -kiscsoportos, mentorált gyakorlat |
| **12:30 - 13:30**   | Ebédszünet                                                                |
| **13:30 - 14:45**   | 3. modul - A Docker Compose használata |
| 13:30 - 14:00   | 3. modul elméleti áttekintés és demó - Hidvégi János |
| 14:00 - 14:45   | 3. modul workshop -kiscsoportos, mentorált gyakorlat |
| **14:45 - 15:00**   | Kérdések és válaszok, napzárás                                            |

